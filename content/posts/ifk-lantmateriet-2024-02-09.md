title: Python-klient för lantmäteriet-data
date: 2024-02-09
modified:
author: Anders Nord
category: Projekt
tags: python, lantmäteriet, data, klimat, ifk
status: published

**Den myndighet som har till uppdrag att säkra ägandet av fastigheter, tillgängliggöra
geodata i samhället och lägga grunden för en fungerande samhällsekonomi,
<a href="https://www.lantmateriet.se" target="_blank">Lantmäteriet</a>,
har också ansvar för att leda digitaliseringen av samhällsbyggnadsprocessen.
IFKs Mladen Gibanica har med föreningens stöd byggt ett pyton-bibliotek för att
genom Lantmäteriets API tillgängliggöra denna digitala data.**

Behovet av tillförlitlig data inom detta område är, precis som behovet av väderdata
[vilket tidigare behandlats](https://ingenjorsarbeteforklimatet.se/posts/ifk-smhi-2023-03-29/),
stort.

Lantmäteriet har ett väl fungerande API, vilket genom det nyutvecklade öppna biblioteket
blir enkelt tillgängligt i Python. Precis som tidigare hoppas föreningen på detta
sätt kunna bidra till ett mer effektivt klimatomställningsarbete.

"I dagsläget finns Lantmäteriets data ner till 50m-nivå",
förklarar dr. Mladen Gibanica, som tidigare arbetat som dataanalytiker på Volvo
Cars men nu sadlat om och arbetar som datakonsult inom hållbar omställning. "Det
finns dock ett EU-direktiv som gör att även den mest högupplösta datan kommer att
tillgängliggöras för allmänheten senast nästa år". (Läs mer på <a href="https://www.lantmateriet.se/sv/om-lantmateriet/press/nyheter/lantmateriets-arbete-mot-oppna-data-i-full-gang/"
target="_blank">Lantmäteriets hemsida</a>).

För den som är intresserad av hur denna data gestaltar sig finns ett javascript-byggt
exempel <a href="https://dev.sverige.ingenjorsarbeteforklimatet.se/" target="_blank">här</a>.

Programkoden, som är gratis och öppen för alla att använda och modifiera, finns
tillgänglig på
<a href="https://github.com/Ingenjorsarbete-For-Klimatet/ifk-lantmateriet" target="_blank">
Ingenjörsarbete För Klimatets GitHub</a>.
Ladda ner och prova!

Saknar du en funktion i koden? Meddela oss så ska vi göra vårt bästa för att åtgärda
detta! Du är också varmt välkommen att bidra själv; ansök om medlemskap i föreningen
via GitHub eller via e-mail.

(c) Ingenjörsarbete för Klimatet. För återpublicering kontakta ansvarig utgivare
Anders Nord [anders.nord@ingenjorsarbeteforklimatet.se](mailto:anders.nord@ingenjorsarbeteforklimatet.se).
